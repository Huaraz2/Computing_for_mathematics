---
layout : default
title  : Gwaith Cwrs Unigol
---
# Computing for Mathematics: gwaith cwrs unigol

## Cyfarwyddiadau

Ysgrifennwch adroddiad 3 tudalen ar bwnc mathemategol. Ystyriwch gynulleidfa targed eich adroddiad i fod yn fyfyrwyr mathemateg blwyddyn gyntaf sydd eisiau dysgu'r pwnc. Rhaid ysgrifennu eich adroddiad yn LaTeX a rhaid iddo ddefnyddio agweddau cyfrifiadureg (Python ac/neu Sage) i ddangos y pwnc.

*Anogir i chi ddewis pwnc eich hun*, os ydych yn gwneud hyn rydw i'n awgrymu gwirio gyda fi (Vince Knight) bod y pwnc yn un addas. Os nad ydych yn gallu dewis pwnc dewiswch un o'r canlynol:

- Cydgyfeiriad dilyniannau,
- Rhifau cymhlyg,
- Datrys hafaliadau differol,
- Digwyddiadau ar hap yn nhebygolrwydd.

Anogir i chi cynnwys y cod fel atodiad (os ydych yn defnyddio Sage, mae cynnwys linc i'r daflen gyhoeddedig yn iawn).


## Cynllun marcio

Defnyddir y cynllun marcio canlynol:

- **Cod** (50% o bwys)
	- 50%: Defnydd o god addas gyda chysyniadau a ddysgwyd yn y taflennu lab.
	- 70%: Defnydd o god o'r taflennu lab i ddangos cysyniadau yn glir.
	- 90%: Mae'r cod a ddefnyddir yn gyfuniad o god a ddysgwyd yn y dosbarth a chod a ymchwiliwyd yn unigol. Y cod yn cael ei ddefnyddio i esbonio cysyniadau yn ffordd glir a gwreiddiol.

- **Cynnwys** (30% o bwys)
	- 50%: Mae'r cynnwys yn gywir ac mae agweddau sylfaenol y pwnc wedi'i esbonio.
	- 70%: Mae'r cynnwys yn gywir ac mae rhywfaint o ymchwil wedi cael ei wneud i dangos agweddau diddorol y pwnc.
	- 90%: Mae'r pwnc a dewiswyd yn wreiddiol iawn ac mae dealltwriaeth fawr wedi'i ddangos.

- **Cyflwyniad** (20% o bwys)
	- 50%: Mae'r gwaith wedi'i hysgrifennu'n dda gydag ychydig neu ddim cynnwys graffigol a hefyd yn cynnwys camgymeriadau sillafu a gramadegol.
	- 70%: Mae'r gwaith wedi'i hysgrifennu'n dda gyda rhywfaint o raffiau a delweddau, gyda mân gamgymeriadau sillafu a gramadegol.
	- 90%: Mae'r gwaith yn glir, wedi'i hysgrifennu'n dda gyda graffiau a delweddau o ansawdd rhagorol a hefyd gyda dim camgymeriadau sillafu a gramadegol.


## Enghraifft
Mae ateb enghreifftiol ar gael [fan
hyn](https://www.overleaf.com/read/dcbnhxdqkttr).

Mae sut fyddai'r ateb enghreifftiol wedi cael ei farcio [fan
hyn](https://www.overleaf.com/read/fcrbxxqmqbmw).

(Nodwch fod y linciau yma yn Saesneg.)


## Cyflwyno

Fe allwch gyflwyno'r gwaith yn naill ai Saesneg neu yng Nghymraeg.

Dyddiad cau i roi'r gwaith i mewn yw *1500 Dydd Iau o Wythnos 11*.

Fe fyddwch yn cyflwyno'r gwaith mewn dwy ffordd:

- Trwy learning central yn defnyddio turnitin. Chwiliwch am adran 'assessment' o'r modiwl Computing for Mathematics. Byddwch **ond** yn cyflwyno'r pdf yn y ffordd yma a bydd turnitin yn ei gwirio am lên-ladrad. **Fe fyddwch ond yn gallu gwneud hyn unwaith!**
-Rhowch **eich holl ffeiliau** (.txt, .pdf, .sws ayyb...) yn ffolder o'r enw `studentnumber` (**EICH RHIF MYFYRIWR YMA**). Rhowch y ffolder yma yn y ffolder o'r enw: `MA1003 Coursework` yn y gyriant rhannu (shared drive). **Pwysig: mae gan y ffolder yma caniatâd arbennig ar gyfer darllen ac ysgrifennu, felly fe allwch ond gwneud hyn unwaith!**
